Uppbyggilegt dót á föstudögum -- Vika 1
==================

Velkomin á fyrsta fundinn, samkomuna, eða hreinlega dótið hér í HR.

Ef þú kannt ekki neitt að forrita skaltu lesa áfram héðan, annars GOTO 2;

Erfiðasti hlutinn við að læra að forrita er að vita hvar skal byrja, og hvert
skal stefna.  Í slíkri stöðu er best að fara að ráðum Kóngsins úr Lísu í
Undralandi, og byrja á byrjuninni.  Það sem fram fer hér er ekki beinlínis
skipulagt prógram, með skilafrestum og ákveðnum verkefnum, en hér ættirðu að fá
umgjörð til að vinna með, sem við vitum að mun leiða þig áfram þar til þú
ákveður að þú getir með sanni kallast forritari.

2:

Það er sjaldan sem maður lærir jafn mikið og með góðu fólki að vinna að góðu
verkefni. Einhvern veginn er endalaust af vim snilld, bash scriptum, og
forritunartrixum sem hafa farið framhjá manni. Og það er sjaldan sem manni
detta í hug fleiri góð verkefni en með góðu fólki. Hér mun þér standa til boða
að vinna í þeim verkefnum sem við leggjum til, til dæmis forritunarkeppni
framhaldsskólanna nú í kvöld. En þetta er einnig vettvangurinn til að vinna í
eigin hugmyndum og verkefnum, sem jafnvel verða til hér!

Hvort sem þið eruð byrjendur eða hafið ekki séð sólina í tíu ár:
VELKOMIN!

Aðgangur að interneti
---------------------

Notið þráðlausa tengipunktinn HR-Guest. Notandanöfn og lykilorð verða skrifuð
upp á töflu.

Dagskrá
---------------

Við byrjum kl. 11 í dag og munum vera til kl. 15. Öllum er velkomið að vera
lengur en það, og verðum við líka áfram ef áhugi er fyrir. Pizza fyrir alla
kemur um kl. 13.

Þátttakendur í dag hafa mismikla reynslu af forritun. Við bjóðum því upp á
eftirfarandi fjórar dagskrár sem byggja á mismunandi erfiðleikastigum. Þið
vinnið sjálfstætt á ykkar hraða, en við aðstoðum ykkur svo ef ykkur vantar
hjálp. Alls ekki vera feimin við að spyrja, við erum hér til að aðstoða ykkur!

### Byrjendur
Ef þú hefur aldrei forritað, eða ert bara að taka þín fyrstu skref í forritun,
þá mælum við með [Codecademy ](http://codecademy.com). Þar er hægt að velja
tungumál, t.d. Python eða JavaScript, og læra allt frá grunni yfir í að vinna
stærri verkefni.

### Delta
Ef þú kannt grunnhugtök í forritun, þá geturðu reynt við gömul dæmi úr Delta
deildinni í forritunarkeppni framhaldsskólanna. Sem dæmi:

- [Delta deild fyrir hádegi árið 2013](http://www.forritun.is/media/forritun-2013/Scotty_fyrir_hadegi.pdf)
- [Delta deild eftir hádegi árið 2013](http://www.forritun.is/media/forritun-2013/Scotty_eftir_hadegi.pdf)

- [Delta deild fyrir hádegi árið 2012](http://www.forritun.is/media/forritun/Verkefni-2012-HW_fyrirhadegi_keppendur.pdf)
- [Delta deild eftir hádegi árið 2012](http://www.forritun.is/media/forritun/Verkefni-2012-HW_eftirhadegi_keppendur.pdf)

### Beta
Ef þú hefur ágætis tök á forritun (Delta dæmin eru of einföld fyrir þig), þá
geturðu reynt við gömul dæmi úr Beta deildinni. Sem dæmi:

- [Beta deild árið 2013](http://mooshak2.ru.is/fk_2013_beta/)
- [Beta deild eftir hádegi árið 2012](http://mooshak2.ru.is/fk_2012_beta/)

Athugið að þessi dæmi eru sett upp á vefsíðu sem verður notuð í
forritunarkeppninni þetta ár. Byrjið á að búa til notenda með því að smella á
Register efst í hægra horninu. Þið getið svo valið ykkur dæmi og sent inn kóða.
Vefsíðan byggir kóðann og keyrir á allskyns prufutilfelli til að athuga hvort
lausnin sé rétt eða röng.

Ef áhugi er fyrir, þá mun ég (Bjarki) fara yfir lausnir á Beta deild árið 2013.

### Fleiri dæmi
Ef þú ert orðin(n) örugg(ur) með dæmin í Beta deildinni, þá geturðu skoðað
eftirfarandi dæmi:

- [Aukadæmi](http://mooshak2.ru.is/bootcamp/)

Þessi dæmi eru meðal annars tekin úr alþjóðlegum forritunarkeppnum fyrir
háskólanemendur eins og [NCPC](http://ncpc.idi.ntnu.no/).

