Forritunardót -- Vika 2
==================

**ATH: Mæting í stofu M106. Gengið inn af ganginum á fyrstu hæð, sjávarmegin.**

Velkomin á annan fund, samkomu, eða hreinlega snilld hér í HR.

Ef þú kannt ekki neitt að forrita skaltu lesa áfram héðan, annars, goto 2;

Erfiðasti hlutinn við að læra að forrita er að vita hvar skal byrja, og hvert
skal stefna.  Í slíkri stöðu er best að fara að ráðum kóngsins úr Lísu í
Undralandi, og byrja á byrjuninni.  Það sem fram fer hér er ekki beinlínis
skipulögð dagskrá, með skilafrestum eða ákveðnum verkefnum, en hér ættirðu að fá
umgjörð til að vinna með, sem við vitum að mun leiða þig áfram þar til þú
ákveður að þú getir með réttu kallast forritari.

2:

Það er sjaldan sem maður lærir jafn mikið og með góðu fólki að vinna að góðu
verkefni. Einhvern veginn er endalaust af vim snilld, bash scriptum, og
forritunartrixum sem hafa farið framhjá manni. Hér mun þér standa til boða
að vinna í þeim verkefnum sem við leggjum til, til dæmis forritunarkeppni
framhaldsskólanna nú í kvöld. En þetta er einnig vettvangurinn til að vinna í
eigin hugmyndum og verkefnum.

Hvort sem þið eruð byrjendur eða hafið lögheimil í Linux kjarnanum:
Velkomin!

Aðgangur að interneti eða tölvu
---------------------

Notið þráðlausa tengipunktinn HR-Students. Notendanöfn og lykilorð eru skrifuð upp á töflu.

Ef þú ert ekki með fartölvu, þá hefurðu aðgang að tölvu í stofu M107. Sömu lykilorð ganga að tölvu og að netinu. *Ath:* Ekki sama stofa og síðast.

Dagskrá
---------------
* 19:00: Partýið byrjar. Tengdu þig netinu og komdu þér fyrir (Ef þú ert ).
* 19:10: Hjalti Magnússon, aðjúnkt við HR, með kennslu á reglulegar
segðir, sem eru heldur betur spennandi, og ótrúlega hagnýtar. Meðan á kynningu
stendur, og fram eftir kvöldi, verður uppi yfirferðarþjónn fyrir fólk til að
æfa sig á reglulegum segðum. Þetta eru sömu æfingar og nemendur á fyrstu önn
vinna við HR.

Við reiknum með að pítsan verði komin upp úr átta.

Við setjum fram fjórar tillögur að athæfi eftir forritunarreynslu. Endilega
ræðið líka við einhvern human ef þörf þykir.

### Byrjendur
Ef þú hefur aldrei forritað, eða eiginlega aldrei, þá mælum við með [Codecademy
](http://codecademy.com). Þar er hægt að velja tungumál, t.d. Python eða
JavaScript, og læra allt frá grunni yfir í að vinna stærri verkefni. Fyrir utan
það að það er miklu skemmtilegra að gera það hér, þá flýtir það oft fyrir að
geta spurt einhvern og fengið leiðbeiningar ef eitthvað meikar ekki sense.

Ef þú hefur einhverja reynslu af forritun, til dæmis eftir einn áfanga, getur verið gaman að spreyta sig á dæmum úr Delta deild (Morpheus) Forritunarkeppni framhaldsskólanna 2014. Hana er að finna á sĺóðinni 

<http://mooshak2.ru.is/fk_2014_morpheus_virtual>

Ef þér er svo alvara með að læra að forrita, þá er ekki síður mikilvægt að ræða
við reynslumeiri einstaklinga.

### Ekki byrjendur

Fyrir utan verkefnin úr Delta deild Forritunarkeppni framhaldsskólanema sem
vísað er á fyrir ofan, er hægt að reyna við dæmin úr Beta deild
forritunarkeppninnar (Trinity). Slóðin er 

<http://mooshak2.ru.is/fk_2014_trinity_virtual>

Við höfum líka sett upp server með stórskemmtilegum dæmum úr
Python námskeiði sem kennt var við HR síðasta sumar. Öfugt við
forritunarkeppnina verður sá server örugglega uppi eftir kvöldið.
Dæmin má finna á slóðinni

<http://mooshak2.ru.is/~fkf>

Og stigatafla sem sýnir lokin dæmi, og hversu langur kóðinn var er uppi á
<http://mooshak2.ru.is/pystats>

En það er auðvitað frjálst að vinna í eigin verkefnum.

### Ekki byrjendur - vol. 2

Á slóðinni <http://mooshak2.ru.is/bootcamp> er safn af góðum
keppnisforritunardæmum.
